---
title: Info
---

[EC2U European Campus of City-Universities](https://www.ec2u.eu/) è un'alleanza multiculturale e multilingue composta da
sette università storiche, orientate all’istruzione e alla ricerca, impegnate a livello locale e globale e provenienti da
quattro diverse regioni dell'Unione europea:

- Università di Coimbra - Portogallo
- Alexandru Ioan Cuza Università di Iasi - Romania
- Università di Jena - Germania
- Università di Pavia - Italia
- Università di Poitiers - Francia (Coordinatore)
- Università di Salamanca - Spagna
- Università di Turku - Finlandia

# Servizio

La EC2U Virtual Card è una carta di riconoscimento accademica virtuale per dispositivi mobili basata su due sistemi di
gestione delle identità maturi e diffusi:

- il servizio [European Student Card ](https://europeanstudentcard.eu/)(ESC)
- la rete di identità federata [eduGAIN](https://edugain.org/)

# Utenti

Docenti, studenti e personale registrato presso eduGAIN possono essere facilmente dotati di una carta virtuale e
accedervi utilizzando le credenziali personali rilasciate dal loro istituto d'origine.

I titolari della carta possono dimostrare la loro affiliazione e il loro status accademico presentando la loro carta
virtuale ai fornitori locali di servizi accademici, pubblici o commerciali.

I fornitori di servizi possono verificare l'integrità e la validità della carta scansionando il suo codice QR e
recuperando automaticamente i dati ufficiali relativi alla carta e al suo titolare dal server centrale ESC.

# Gestione

Gli operatori degli uffici mobilità delle università partner emettono e gestiscono le carte virtuali direttamente sul
sistema centrale di gestione ESC utilizzando le proprie utenze istituzionali.

Le università partner possono scegliere di delegare l'EC2U Connect Centre ad operare per loro conto sul sistema centrale
di gestione ESC, al fine di recuperare i dettagli della carta necessari per la visualizzazione delle carte virtuali sui
dispositivi mobili.

# Supporto

- apri un [ticket](https://github.com/ec2u/card/issues) su GitHub per segnalare un problema o per suggerire una nuova
  funzionalità
- inizia una [discussione](https://github.com/ec2u/card/discussions) su GitHub per porre una domanda o per condividere
  un'idea
- contatta l'EC2U [Connect Centre](mailto:cc@ml.ec2u.eu) per tutte le altre esigenze

# Riservatezza

La carta virtuale EC2U non memorizza in modo permanente alcuna informazione personale sul titolare della carta: tutti i
dati necessari per la visualizzazione delle carte virtuali vengono recuperati dinamicamente dalle strutture centrali ESC
sulla base di un codice di identificazione personale fornito dalla federazione di identità eduGAIN; entrambi i sistemi
memorizzano le informazioni personali in conformità con il Regolamento Generale Europeo sulla Protezione dei Dati (GDPR).